# flavor-factory

Идеја

Flavor Factory нуди решение на еден од најчестите секојдневни проблеми – што да се јаде денес? На оваа платформа можат да се најдат рецепти за сите типови јадења – интересни појадоци, обилни и хранливи ручеци, неодоливи десерти, finger-food, вегански и вегетаријански опции, ниско-калорични идеи и уште многу друго. Со помош на специфичните опции за пребарување според неколку категории – тип на храна, тежина на подготовка, цена и состојки кои се користат, корисниците можат веднаш да добијат предлози кои се токму тоа кое го бараат. 

Функционалности и flow

Почетната страна на сајтот ќе биде пополнета со неколку категории на рецепти – на пример: најнови рецепти, најомилени рецепти и слично, така што константно ќе се појавуваат нови идеи кои ќе ги инспирираат посетителите. Рецептите се излистани со слика и наслов.
Кога ќе се кликне на еден рецепт се добиваат сите информации кои тој ги содржи: видео доколку има, потребни состојки, потребно време за подготовка, чекори за подготовка, на колку корисници им е омилен овој рецепт и тагови кои се користат за пребарување.
Посетителите ќе можат да се регистрираат на сајтот за да зачувуваат омилени рецепти и за да можат да поставуваат свои. Омилените рецепти корисникот може да ги види во екранот на својата корисничка сметка, каде се исто така излистани рецептите кои самиот ги внел.
Исто така ќе биде овозможена и функционалноста за споделување на рецептите на социјални мрежи.
Сајтот ќе биде прилагоден и за користење на мобилни уреди затоа што најмногу при готвење всушност се користат мобилните уреди.

Целна група

Целната група на овој проект се млади и средовечни луѓе, отприлика 20-45 години, на кои најверојатно им требаат идеи за готвење од различни причини: студенти кои готват за себе, возрасни кои сакаат да избегнат да трошат пари во ресторани, мајки кои сакаат да имаат разнолико мени за своите деца и кои немаат време да трошат во смислување рецепти, млади кои сакаат да го изненадат друштвото на следниот собир...



Технички аспект

Во моментов активни се две идеи за техничката изведба:

1	Со помош на Wordpress
2	Со custom development:
a.	Postgres или MySQL датабаза
b.	Vue.js комуникациски слој помеѓу базата и frontend-от
c.	HTML5 + CSS 

Во текот на наредната недела тимот ќе одлучи која изведба одговара повеќе и ќе почнеме со активностите.
